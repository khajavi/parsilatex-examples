استفاده از کاراکترهای خاص برای پررنگ کردن کلمات
 پرینت	 پست الکترونیک توضیحات تاریخ ایجاد در 25 دی 1391	 آخرین به روز رسانی 05 مرداد 1392	 نوشته شده توسط وحید دامن ‌افشان	 بازدید: 2318
فرض کنید در حال کار بر روی نوشتاری هستید که در آن باید کلمات و یا عبارت‌های زیادی را به صورت پررنگ حروف‌چینی کنید. در این حالت، استفاده از دستور \textbf و یا معادل پارسی آن، \متن‌سیاه وقت زیادی را از شما می‌گیرد. چون در هر دو حالت، یا باید زبان صفحه کلید را عوض و یا باید از نیم‌فاصله استفاده کنید.

در فایل پیوست شده، از کاراکتر‌های < و > برای این کار استفاده شده است. به عبارت دیگر، برای پررنگ کردن کلمات یا عبارت‌ها، فقط کافی است که آن‌ها را داخل این دو کاراکتر قرار دهید. بدیهی است که به جای دستور \textbf، می‌توانید از دستورات مشابهی مانند \textit هم استفاده کنید.

کاربرد جالب دیگری که این روش دارد، این است که فرض کنید بعد از پایان کار حروف‌چینی نوشتار خود، از تصمیم قبلی خود مبنی بر پررنگ کردن کلمات، منصرف می‌شوید و تصمیم می‌گیرید به جای پررنگ کردن آن‌ها، آن‌ها را به صورت ایتالیک حروف‌چینی کنید. برای این کار، فقط کافی است که دستور \textbf داخل فایل را به \textit تغییر بدهید. تصور کنید که در کارهای پرحجم، این روش چقدر می‌تواند در وقت، صرفه‌جویی کند.

* [منبع](http://tex.stackexchange.com/questions/80344/indirectly-defining-two-active-characters-within-an-atbegindocument-command)
